Faza 3


1. Inżynierska jakość kodu R, techniczne rozwiązania, pokonywanie ograniczeń dotyczących ilości danych.

Mają państwo dużo kodu, ale w wielu miejscach nie jest on zbyt dopracowany.

Przykładowo, w rozwiązaniu pliki są bez żadnej struktury, i dane i kody i prezentacja są w jednym katalogu.

Jest wiele skryptów R, beż żadnego komentarza, instrukcji jak ich używać.
W tych skryptach nie ma nawet zdania komentarza: neg.R, wagi.R

W skryptach R są używane magiczne stałe, które uniemożliwią łatwe rozbudowanie kodu czy jakąkolwiek reużywalność.
Przykładowo, zakładają państwo że musi być 6 słów i pętle są po 1:6 zamiast 1:length(slowa)

Wszystkie dane ładowane są ze statycznych plików rda.
W rzeczywistości takie rozwiązanie utrudnia lub uniemożliwia automatyzację W jaki sposób zarządzać coraz to nowymi wersjami plików rda przy których nie ma dat utworzenia.
Dlaczego dane nie są nie w bazie danych?


2. Pomysłowość i zaawansowanie metod modelowania danych.

Analiza wydźwięku byłaby ciekawym pomysłem, jeżeli zostałaby w pełni wykorzystana.
Teraz nie wiadomo dlaczego określone komentarze mają pozytywny/negatywny wydźwięk, trudno więc mieć zaufanie do systemu, który w żaden sposób nie był walidowany.

Modelowanie z użyciem rozkładu Poissona byłoby ciekawe, szkoda że na podstawie jednego wykresu odrzucili Państwo cały ten pomysł.

W raporcie jest zdanie
'Testy tej metody oparte na danych historycznych pokazały, że jest ona użyteczna - wśród dni, dla których prawy ogon dystrybuanty przyjmuje wartość mniejszą niż 0.05, zdecydowana większość zawierała posty klientów skarżących się na trudności techniczne z działaniem różnych usług bankowych.'
Ale nie ma żadnego potwierdzenia, że jest to się udało. 
Przykład choć jednej sytuacji w której to się powiodło byłby bardzo wskazany.

Skrypt wcale nie działa na ostatnie 24 godziny, bo obiekt ‘now’ jest ustalony na konkretną datę.
Co więcej nie może być inaczej, ponieważ nie ma procesu który aktualizowałby dane (skąd mają się brać dane do analizy, ktoś będzie wkopiowywał przetworzone pliki rda?).


3. Sposób prezentacji wyników, funkcjonalność i czytelność użytych rozwiązań.

Umieścili państwo dużo wyników, ale niestety ilość nie przełożyła się na jakość i wiele z nich jest niedopracowanych.
Np. w raporcie przydałby się spis treści.
Napis 'Zatem wykryto problemy techniczne' jest mało czytelny i na dalszej stronie. Jeżeli to on jest głównym punktem programu, celem dla którego tworzy się raport, to powinien być na początku i na czerwono.

W raporcie w punkcie ‘tematyka postów’ z 10 pokazanych 5 to: . , z za to.
A więc zupełnie bezużyteczne tokeny.
Tabelka 'wydźwięk postów' pokazuje jakieś trzy liczby i nie sposób odgadnąć czy to dobrze czy źle. Czy było już lepiej czy nie było.

Pomysł z prezentacją w html5 był ciekawy, ale prezentowane wpisy wyglądają jak ręczny wybór osoby, która je wszystkie czytała a nie żaden automat.

W prezentacji pod tytułem 'Algorytm do wykrywania problemów technicznych' jest punkt 'Raporty nazywane według daty i godziny'. Nie widać związku jednego z drugim.

Prezentacja 'raport_final.html' jest w sumie najciekawsza, ale szkoda że pozostałe pliki nie są bardziej dopracowane.

Punktacja: 

Ad 1: 70%
Ad 2: 80%
Ad 3: 80%


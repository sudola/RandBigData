Opis aplikacji, pakiet i sama aplikacja (pomijając lewe menu) są dopracowane.
W pakiecie jest dużo dokumentacji, krótkie funkcje – same plusy, szkoda jedynie, że pakiet się u mnie nie instaluje.

W kolejnym kroku sugerowałbym uproszczenie menu po lewej stronie i rozszerzenie ilości prezentowanych informacji (które są liczone ale nie prezentowane), takie jak macierz przejść, informacją o wybranym eksponacie itp. 
Jeżeli pozwalać na wybór dnia/godziny do porównań to koniecznie z prezentacją wyników, taką która pozwoli uchwycić różnice.


1. Inżynierska jakość kodu R, techniczne rozwiązania, pokonywanie ograniczeń dotyczących ilości danych.

Opis i w pliku 'faza2_opis' i w pliku 'readme' jest naprawdę bardzo dobry.
Warto jednak dodać do niego i spis treści i krótkie streszczenie.
Spis treści (dodaje się automatycznie) pozwoli na szybkie poruszanie się po dokumencie. 
Streszczenie ułatwi orientacje czemu on ma właściwie służyć.

Pakiet mógłby dodatkowo zawierać testy, teraz ich nie ma.
Pakiet nie wygląda na duży. A w takim wypadku lepiej go umieścić go w naszym repozytorium w swoim katalogu z pierwszym projektem.

Wykres jest bardzo ciekawy, ale należy go obudować zestawem statystyk, ułatwiających jego zrozumienie.
Przynajmniej z zakładka z macierzą przejścia, zakładką z typową ścieżką.


Niestety próba instalacji pakietu u mnie się nie powiadał.
Mam błąd 'Error in nchar(text) : invalid multibyte string, element 1'
Być może to kwestia kodowania polskich znaków (powinny być UTF-8).


2. Pomysłowość i zaawansowanie metod modelowania danych.

Budowa macierzy przejścia i sposób prezentacji są bardzo ciekawe.

Mam jedynie niedosyt dotyczących rzeczy, które są policzone, ale których nie mogę odczytać.
Np, dla ścieżek chciałbym wiedzieć jak są popularne. Teraz jest półprzezroczystość – super, ale wciąż trudno odczytać ile było tych przejść i czy są normalizowane.
Teraz po lewej jest nazwa eksponatu, a można dla eksponatu pokazać też top 5 najczęściej odwiedzanych później wraz z procentami.

Ciekawą opcją byłoby też wystartowanie 'typowej ścieżki' nie tylko od 02b ale od dowolnego klikniętego eksponatu

Bardzo podoba mi się użycie mapy jako interface - reagującego na ruch myszki.
Ale należy ten pomysł dalej eksploatować.
Jak już ktoś wyświetli eksponat to poza nazwą pokazujmy też np. histogram czasu odwiedzin tego eksponatu (w menu po lewej),
lub inne uzupełniające informacje o tym eksponacie.




3. Sposób prezentacji wyników, funkcjonalność i czytelność użytych rozwiązań.

I w raportach i przy aplikacji proszę ZAWSZE umieszczać informację o autorach.

I pakiet i raport są czytelne.
Do raportu może warto dodać wnioski?

Wykres z macierzą przejścia mi się podoba.
Ale interface po lewej stronie jest mało czytelny. 
Dużo w nim opcji, ale trudno odczytać czym różnią się wyniki dla różnych dni tygodnia czy miesięcy.
Może analizy porównawcze przedstawić inaczej (odnieść wybraną grupę do wszystkich pozostałych, pokazać ile więcej jest przejść w danym obszarze).


Pakiet jest bardzo przyzwoity.
Ale nad aplikacją trzeba jeszcze popracować.

1. Inżynierska jakość kodu R, techniczne rozwiązania, pokonywanie ograniczeń dotyczących ilości danych.

Przyzwoicie, przyzwoicie, choć można kilka rzeczy poprawić.

Zbudowanie pakietu to bardzo dobry pomysł.
Funkcje i zbiory danych są przyzwoicie udokumentowane.
Jest jakaś namiastka testów (szkoda że nic sensownego nie sprawdzają).

Przy budowie pakietu tworzona jest dokumentacja w pdf. Umieszczenie jej na githubie obok samego pakietu byłoby dobrym pomysłem.

Funkcja `typowa.pop` wyświetla wynik na ekranie. Zupełnie niepotrzebnie. Znacznie lepiej byłoby ten wynik zwrócić jako wartość.

W funkcji `sciezka_mieisac` (dlaczego w nazwie jest literówka?) można by uniknąć trzykrotnego kopiowania wszystkich kodów. Wystarczyłoby zrobić mniejszą funkcję dla jednego pliku i ją trzy razy wywołać.

W pliku `Faza2.html` część kodu jest w funkcjach część nie.
Lepiej byłoby wszystko zamknąć w funkcjach.

Pakiet był dobrym rozwiązaniem, ale skrypt `Faza2.html` robi gorsze wrażenie niż sam pakiet.

Przy opisie danych raz jest rozszerzenie csv a raz rda. A przecież w katalogu są tylko pliki rda.

Po co oszczędzać na długości nazw funkcji? W `wordcloud_urz` to 'urz' można by rozszerzyć.

Aplikacja ma potencjał. Ale popracowałbym nad interfacem. Obecnie dosyć trudno się z niej korzysta i trudno odgadnąć co trzeba kliknąć. Każda zakładka w inny sposób pobiera argumenty.


2. Pomysłowość i zaawansowanie metod modelowania danych.


Trochę ta aplikacja wygląda jak burza mózgów. Jest sporo pomysłów, ale żaden nie jest dopracowany.
Pomysłów jest też być może za dużo.

Z tego wordcloud trudno coś odczytać. Jedne kolory, ale co z tej zakładki wynika?

Instrukcja obsługi jest dobrym pomysłem, choć teraz trudno ją odnieść do samych wykresów i wyników.


Wykresy ze ścieżkami i analiza długich ścieżek to ciekawy pomysł i warto go dalej eksplorować.
Pokazywać nie tylko pojedyncze najdłuższe ścieżki ale kilka długich.
Może da się zmienić kolejność eksponatów by coś znaczyła. 

Rozkład czasów dla najdłuższej ścieżki to też bardzo ciekawy pomysł. Ale warto go dalej rozwinąć obecnie niewiele z niego wynika, bo może niektóre eksponaty wynikają mniejszego zaangażowania.
Może trzeba jakoś te wyniki unormować?


3. Sposób prezentacji wyników, funkcjonalność i czytelność użytych rozwiązań.

Chmura słów jest kolorowa ale nic z niej nie wynika.

Użycie raporty i aplikacji to dobry pomysł. Przy czym raport mógłby mieć przyjemniejszy w czytaniu kod R.
A aplikacja mogłaby mieć czytelniejszy interface.

Najsłabszym punktem prezentacji wyników jest to, że trzeba wybierać daty. Trudno mi sobie wyobrazić by ktoś przejrzał kilkaset różnych dni. Trzeba te ścieżki pokazywać inaczej niż na bazie daty.
Może kilka ścieżek - po jednej dla każdego dnia miesiąca?
Trzeba poszukać jeszcze jakiegoś rozwiązania tutaj.


Podsumowując, analiza długich ścieżek to dobry start, ale rozwiązanie jest póki co cząstkowe. 
Warto rozwinąć i interface i analizy i sposób prezentacji wyników.





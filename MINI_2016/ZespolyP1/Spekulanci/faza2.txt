
Od strony kodu R to kilka rzeczy trzeba poprawić i rozbudować.
Raport jest dopracowany, choć myślę że da się go poprawić - ułatwić jego czytanie.
W kolejnym kroku warto zrobić i pakiet i zastanowić się nad aplikacją (aplikacja to opcja, ale pakiet - obowiązek).


1. Inżynierska jakość kodu R, techniczne rozwiązania, pokonywanie ograniczeń dotyczących ilości danych.

Słabo. To aktualnie najsłabsza strona tego raportu.

Są funkcje, ale mało modułowe i duża część kodu jest niepotrzebnie kopiowana.
Funkcja `grupy_stan()` to koszmar inżyniera oprogramowania.
Jedna linijka jest skopiowana wiele razy i to już jest niedopuszczalne.
Ale nawet ta linijka jest napisana nieoptymalnie, nie ma tu żadnych wyrażeń regularnych a są one 'wykrywane'.

!! Nie ma kodów R do części 'Najpopularniejsze ścieżki'.
Kody nie muszą być w tym punkcie, mogą być w załączniku, ale gdzieś muszą być.

Funkcja `read.logs()` to jeden długi makaron. Można go podzielić na 4 funkcje, które byłyby znacznie czytelniejsze i łatwiejsze do analizy. Dlaczego 4? Praktycznie każda pętla może być wydzielona jako osobna funkcja.

Mniejsze funkcje to czytelniejszy, elastyczny kod.

A ponieważ wiemy jak tworzyć pakiety to lepiej byłoby cały ten kod/funkcje/dokumentacje umieścić w pakiecie.


2. Pomysłowość i zaawansowanie metod modelowania danych.

Podejście jest ciekawe, ale powinni Panowie je dalej pociągnąć:
* przy analizie trójek, nie ma co zatrzymywać się na pierwszych 3 trójkach, może kolejne są ciekawsze,
* jeżeli dane świadczą przeciwko markowowości to trzeba to jakoś liczbowo uzasadnić,
* w całym raporcie obok używania nazw cnk16 itp. warto w nawiasach podawać pełne nazwy eksponatów. Zrobić to można dosyć łatwo a będzie znacznie czytelniej.

Nie jestem przekonany czy badanie najczęstszych czwórek i piątek ma sens. Dla trójek mogę zrozumieć zaletę z kolejności. Ale dla piątek już nie. Przecież piątki składają się z trójek.

Oba wykresy z mapami bardzo mi się podobają. Choć ten drugi jest dosyć trudny do interpretacji.



3. Sposób prezentacji wyników, funkcjonalność i czytelność użytych rozwiązań.

Moim zdaniem ten raport jest lepszy niż prezentacja na zajęciach.

Wykresy są w czytelne i opisy też można zrozumieć.
Jeżeli chodzi o treść to można ją przeczytać i zrozumieć.

To czego brakuje to struktura.

Warto:
* dodać spis treści
* dodać streszczenie z krótkim omówieniem jaki problem jest rozwiązywany i jakie jest rozwiązanie. Dopiero później można szczegółowo opisywać co zostało zrobione.

Szczególnie to streszczenie może pomóc w zrozumieniu, co właściwie Panowie odkryli.


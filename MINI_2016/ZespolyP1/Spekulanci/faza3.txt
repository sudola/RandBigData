
1. Inżynierska jakość kodu R, techniczne rozwiązania, pokonywanie ograniczeń dotyczących ilości danych.

Jest pakiet DataProcess ale nie jest on wykorzystywany ani w aplikacji ani w raporcie.

Pakiet jest przyzwoicie napisany i udokumentowany.
Brakuje w nim jednak testów dla funkcji z pakietu.
Plik DESCRIPTION nie jest uzupełniony.

Zrobili panowie też aplikację.
Nie ma w niej jednak opisów,
wersja na GitHub nie działa, mam błąd "invalid multibyte string at '<9c>roda'"
wersja na www nie wyświetla na pierwszej stronie wykresu.

Zamiast robić wszystko po trochu (pakiet, raport, aplikacja) lepiej byłoby jedną z nich bardziej dopracować.

Aplikacja wygląda jak niedopracowana kopia aplikacji innych grup.

Aplikacja zamiast odczytywać dane z plików lub z pakietu na początku łączy się z SQLitową bazą danych.
Tworzy to zbędny narzut, dodaje dodatkowe zależności. Generalnie to złe rozwiązanie.
Najlepiej umieścić te dane w pakiecie.

Raport jest najsilniejsza stroną, ale kod R w raporcie jest bardzo bałaganiarski.
Czasem używane jest = a czasem <-.
Budowanie macierzy przejść, która jest w pakiecie, powinno być zamknięte w pakiecie jako osobna funkcja.

Ścieżki do plików nie powinny być bezwzględne ale względne.
Zamiast wklejać same pliki png, powinien być też kod R, który te wykresy tworzy.


2. Pomysłowość i zaawansowanie metod modelowania danych.

Pomysł z badaniem markowoskości jest ciekawy.
Weryfikacja założeń, przyjętych przez inne zespoły to dobry pomysł.
Wadą tego podejścia jest jedynie nieadekwatność w przypadku tak dużej liczby danych. Test chi2 ma moc praktycznie =1.

Metody analizy są też dosyć zaawansowane, więc to jest najsilniejsza część tego projektu.


3. Sposób prezentacji wyników, funkcjonalność i czytelność użytych rozwiązań.

Bardzo barokowe są te opisy. Np. poniższe dwa zdania.
,, Prostą konkluzją jest więc stwierdzenie, że wysnuwanie wniosków o najczęściej uczęszczanych ścieżkach za pomocą jednokrokowej macierzy przejścia jest błędem. Zatem fakt stwierdzony testami zostaje również potwierdzony empirycznie.''

Aplikacja jest bardzo nieczytelna. 
Trudno odgadnąć co się dzieje przy przełączeniu radioboxa Duża / mała.
Opis 'Na mapkę naniesione zostały najbardziej lub najmniej popularne ścieżki dla wybranego eksponatu.' można było zmienić.




Punktacja: 

Ad 1: 60%
Ad 2: 90%
Ad 3: 80%


